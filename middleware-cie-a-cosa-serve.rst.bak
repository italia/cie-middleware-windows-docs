Middleware CIE: a cosa serve?
=============================

Il Middleware CIE è un software necessario per utilizzare la Carta di
Identità elettronica per l'accesso in rete ai servizi erogati dalle
PP.AA.

L'esempio di utilizzo più frequente è l'accesso ad un servizio di una
P.A. (ad esempio Agenzia delle Entrate) mediante il browser del computer
(Internet Explorer, Firefox, Opera ecc.) in modo sicuro per il tramite
della CIE: il middleware CIE interagisce con il browser per realizzare,
in maniera del tutto sicura e trasparente all'utente, la comunicazione
fra il lettore di smart card e il microprocessore della CIE.

All'utente è richiesto esclusivamente di inserire il PIN che ha ricevuto
al momento della richiesta della CIE (1° parte) e della consegna di
quest'ultima (2° parte) per sbloccare l'utilizzo della chiave e portare
a termine il processo di autenticazione.
