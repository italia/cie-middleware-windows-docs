Sblocco
=======

In caso di blocco del PIN questo deve essere sbloccato e reimpostato
inserendo il PUK.

Per sbloccare una carta appoggiare la CIE sul lettore di smart card,
avviare CIE ID e accedere alla sezione “Sblocca Carta”; inserire il PUK
della CIE, inserire il nuovo PIN e ripeterlo per conferma:

|image78|

Figura 77. Sblocco del PIN con il PUK

Verranno chieste tutte le 8 cifre di un nuovo PIN. Inserire il nuovo PIN
e premere OK. Il nuovo PIN deve essere digitato 2 volte per evitare che
a causa di errori di digitazione esso venga impostato ad un valore
diverso da quello desiderato.

Se il PUK iniziale è stato digitato correttamente, il PIN viene
sbloccato e impostato al nuovo valore. All’utente viene mostrata la
finestra di conferma seguente.

|image79|

Figura 78. Sblocco del PIN con il PUK, esito

Nel caso in cui la seconda digitazione del PIN non corrisponda alla
prima, l’applicazione si blocca con il medesimo avviso descritto
precedentemente, che informa l’utente che i PIN immessi non
corrispondono.

Se il PUK non corrisponde a quello digitato, viene visualizzata una
schermata di errore in cui è specificato il numero di tentativi
rimanenti prima di bloccare il PUK.

|image80|

Figura 79. PUK errato

ATTENZIONE: In caso di blocco del PUK non sarà possibile procedere né al
suo sblocco né a quello del PIN.

.. |image78| image:: ./media/image76.png
   :width: 3.60667in
   :height: 2.88333in
.. |image79| image:: ./media/image77.png
   :width: 3.38455in
   :height: 2.74861in
.. |image80| image:: ./media/image78.png
   :width: 3.65956in
   :height: 2.91944in