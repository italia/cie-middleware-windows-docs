Software CIE – a cosa serve
===========================

Il Software CIE consente di utilizzare la Carta di Identità elettronica
per l’accesso sicuro in rete ai servizi web erogati dalle PP.AA.,
attraverso un PC e un lettore a radio frequenze (RF). È una delle
componenti dello schema schema di identificazione “Entra con CIE”, i cui
dettagli sono riportati sulla `pagina <https://www.cartaidentita.interno.gov.it/identificazione-digitale/entra-con-cie/>`__ di riferimento
del Portale CIE del Ministero dell’Interno.


L’esempio di utilizzo più frequente è l’accesso ad un servizio di una
P.A. (ad esempio all’area riservata dell’Agenzia delle Entrate) mediante
il browser del computer (Safari, Chrome, Firefox, ecc.):
il Software CIE interagisce con il browser per realizzare, in maniera
del tutto sicura e trasparente all’utente, la comunicazione fra il
lettore e il microprocessore della CIE.

All’utente è richiesto esclusivamente di inserire la seconda metà del
PIN che ha ricevuto assieme alla busta contenente la CIE per completare
il processo di autenticazione tra il browser e il servizio web.
